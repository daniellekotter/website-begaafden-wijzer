### Persoonlijk

Ik ben Marijke Schekkerman, geboren in 1965 en woonachtig in Weesp. Ik ben gek op fietsen, schaatsen, zeilen, lezen, de natuur, mensen, doen, denken, reizen. Wind en vooral water zijn elementen waar ik mij thuis voel. Aarde houd mij op de grond en het vuur gebruik ik om mijn passie te verwezenlijken.

### Professioneel

Als enthousiaste en gedreven professional houd ik mij bezig met veranderingsprocessen in het onderwijs. Mijn visie op onderwijs is gericht op rijk onderwijs, context gericht en gericht op het aanboren van enthousiasme, motivatie en talentontwikkeling van kinderen.

Het gebruik van de omgeving en de belevingswereld van de kinderen, maar ook de creativiteit en het voorstellingsvermogen van kinderen, de verbondenheid en de zelf verantwoordelijkheid van kinderen. Vanuit dat beeld en vanuit die passie probeer ik ouders, kinderen, leerkrachten en scholen te enthousiasmeren om meer uit zich zelf te halen.

### Achtergrond

Ik heb de lerarenopleiding gedaan voor de vakken Biologie en Gezondheidskunde. Vanaf 1989 tot 2005 ben ik werkzaam geweest als begeleider van projecten voor softwaregebruik en medische administratie binnen de gezondheidszorg. De vaardigheden die ik door het projectmatig implementeren van software in veranderingstrajecten heb opgedaan, zijn een pré gebleken bij het invoeren van projecten en onderwijsaanpassingen op het gebied van (hoog)begaafdheid.

<div style="float: left; margin-right: 10px;">
  ![](../../www/images/echa_logo.png){fig-alt="Echa Logo" width=200px}
</div>

In 2008 heb ik de opleiding [ECHA (Europian Council of High Ability)](https://www.echanetwerk.nl/), een opleiding aan de Radboud Universiteit Nijmegen tot onderwijsdeskundige hoogbegaafdheid, afgerond. In datzelfde jaar ben ik gestart als zelfstandige onderwijsdeskundige (hoog)begaafdheid met mijn eigen bureau "De Begaafden Wijzer". Ik werk graag samen met andere specialisten op het gebied van (hoog)begaafdheid en ben mede oprichter van de vereniging "ECHA Nederland".
