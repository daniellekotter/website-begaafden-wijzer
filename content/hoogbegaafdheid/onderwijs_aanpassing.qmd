---
title: "Onderwijsaanpassingen"
---

Binnen het onderwijs is de laatste jaren steeds meer belangstelling voor deze doelgroep. Werden de afgelopen jaren juist de kinderen aan de onderkant extra ondersteund, is het nu de groep aan de bovenkant waarmee de scholen meer aan het werk willen. Op diverse scholen is het onderwijs inmiddels aangepast of is het team er mee bezig. In diverse plaatsten is er een Leonardoschool gestart, alleen voor hoogbegaafde leerlingen met een eigen concept. Van belang binnen het onderwijs is dat de leerlingen worden gezien, gesignaleerd en dat er dan op een gestructureerde wijze de leerling op een aangepast niveau onderwijs kan genieten. Hierdoor is een gezonde doorgroei naar het volgende type onderwijs en tot een evenwichtige (hoog)begaafde volwassene beter gewaarborgd.

Veel scholen bieden nu een programma aan voor de gemiddelde leerling. RT (Remedial Teaching) is beschikbaar voor de leerlingen die moeite hebben met lezen, rekenen of taal. Aanpassing voor de kinderen die snel klaar zijn, bestaat veelal uit een map met werkbladen met het zelfde niveau onderwijsaanbod.
